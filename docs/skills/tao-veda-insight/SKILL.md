---
name: tao-veda-insight
description: "Genera bozze di articoli per il Diario di Tao Veda (hub /conoscenza), nella voce editoriale Tao Veda. Attiva questa skill SEMPRE quando l'utente menziona 'articolo Tao Veda', 'post per il diario', 'nuovo contenuto per /conoscenza', 'articolo per il blog Tao Veda', 'pillar', 'voce di glossario', 'voce di bibliografia', oppure quando fornisce appunti, riflessioni, estratti di dispense (Ayurveda, Medicina Cinese), appunti del corso Hakusha sui Tarocchi, o spunti culturali e chiede di trasformarli in un contenuto pubblicabile. Si attiva anche quando l'utente chiede di pianificare il calendario editoriale del diario o proporre temi. Restituisce file Markdown con front matter conforme alle content collection del repo tao-veda.org (src/content/diario, glossario, bibliografia, tradizioni), pronti per Sveltia CMS o per l'editing su GitHub. NON confondere con la skill veda-insight (sito VEDA Consulting, consulenza marketing) né con tao-veda-mappa-restituzione (questionario)."
---

# Tao Veda Insight Generator

Questa skill produce bozze di contenuti per l'hub culturale **Conoscenza** del sito Tao Veda (`https://www.tao-veda.org/conoscenza`).

Tipi di contenuto, in ordine di frequenza:

1. **Diario** — articoli sempreverdi (`src/content/diario/<slug>.md`).
2. **Glossario** — voci brevi (`src/content/glossario/<slug>.md`).
3. **Bibliografia** — schede di opere con nota ragionata (`src/content/bibliografia/<slug>.md`).
4. **Tradizioni** — pagine pillar (`src/content/tradizioni/<slug>.md`).

Lo schema dei campi è definito in `src/content/config.ts`. **Leggilo prima di emettere un file**: è la fonte di verità e può cambiare.

## Voce editoriale Tao Veda

Tao Veda è un approccio al benessere e una ricerca culturale sul corpo. La voce è **sobria, colta, evocativa ma mai New Age**. La regola di fondo: **affermazioni semplici e dirette di un pensiero, non frasi solenni o costruite.** Una frase, un'idea.

Regole anti-teatralità (vincolanti — sono la versione operativa di `CLAUDE.md`):

- **Scrivi in positivo e in modo diretto.** Di' cosa una cosa È o può diventare. Evita le costruzioni a effetto: "La formula più precisa, oggi, è questa:", "prima di tutto", "con cautela", i chiasmi e gli epigrammi ("non è una formalità — è…", "non è X: è Y").
- **Niente trattino lungo " — " nella prosa.** Usa virgola, due punti, "e", parentesi, o spezza la frase. Il "—" resta solo come separatore nei `<title>` SEO e nei `<cite>`.
- **Riduci al minimo la parola "non".** Elimina le negazioni "a elefante": nominare ciò che nessuno avrebbe pensato fa l'effetto opposto (es. "non una collezione", "non vende trattamenti", "Non è ancora un'associazione…"). Riformula in positivo.

Regole di perimetro e stile (restano valide):

- **Mai clinico o diagnostico.** Niente promesse di guarigione, niente affermazioni mediche, psicologiche o sessuologiche. Coerenza con la Carta dei Principi e con le pagine Confini e Consenso.
- **Totalità al posto dell'elenco.** Si parla del lavoro sulla persona nella sua interezza (etimologia di *olistico*, gr. *hólos*, intero). Non nominare né elencare singole zone "intime" come diverse dal resto: separarle le sessualizza. Ogni parte appartiene allo stesso insieme.
- **Il tema sessuale/generativo** è energia vitale a cui attingere per **sublimarla** in conoscenza e consapevolezza, mai agita, mai esplicita, mai come finalità. È il livello più delicato: trattalo con misura.
- **Consenso continuo.** Il consenso vive nell'ascolto e nei gesti, si rinnova momento per momento e resta revocabile. Niente moduli scritti per singole manualità. Pagina di riferimento: `/consenso`.
- **Niente sensazionalismo**, niente esoterismo di maniera, niente «segreti», «poteri», «miracoli».
- **Cita le fonti.** Quando possibile collega le opere della [bibliografia](https://www.tao-veda.org/conoscenza/bibliografia), i termini del [glossario](https://www.tao-veda.org/conoscenza/glossario) e le [tradizioni](https://www.tao-veda.org/conoscenza/tradizioni).
- **Citazioni** dai classici in `blockquote` con `<cite>` (es. Tao Te Ching), brevi e attribuite. Le citazioni d'autore conservano la loro forma originale, negazioni comprese (es. «il Tao che può essere nominato non è il vero Tao»).
- **"tu" cortese** col lettore; «Tao Veda» in terza persona per il progetto. La prima persona singolare solo se l'articolo è dichiaratamente firmato.
- **Tono rispettoso e inclusivo**, frasi pulite, ritmo disteso.

> Le negazioni che delimitano confini reali restano (perimetro sessuale del principio 6 e di Confini, distinzioni cliniche, disclaimer su Dario): sono sostanza, non teatralità. La regola sul "non" riguarda solo le negazioni retoriche.

## Workflow per un articolo del Diario

### 1. Capire il punto di partenza
Se l'utente passa appunti grezzi (dispense, note Hakusha, riflessioni), leggi tutto e proponi in una riga **il nodo** dell'articolo prima di scrivere. Se manca, chiedi una cosa alla volta:
- la **domanda** o il tema (cosa il lettore porta a casa);
- la **tradizione** prevalente (`tao | veda | kundalini | occidente | tarocchi | pratica`);
- almeno **un collegamento** alla visione Tao Veda (perché questo tema riguarda il corpo come luogo di conoscenza).

### 2. Verificare lo schema
Leggi `src/content/config.ts`. Schema atteso della collection `diario` (al momento della creazione di questa skill):

```yaml
title: string
description: string            # sommario per liste e meta
data: date                     # YYYY-MM-DD
aggiornato: date               # opzionale
tradizione: enum               # tao | veda | kundalini | occidente | tarocchi | pratica
pillar: enum                   # opzionale: tradizione di riferimento per il cluster
tags: string[]
autore: string                 # default "Tao Veda"
cover: string                  # opzionale, path in /uploads o /assets
draft: boolean                 # default true
```

### 3. Struttura dell'articolo (GEO-friendly)
- **Apertura** che, nelle prime 2-3 frasi, dà una **definizione netta** o un'osservazione chiara (estraibile come risposta diretta dai motori di ricerca e dai motori di risposta AI).
- **2-4 sezioni** con titoli `##` che dicono la cosa, non alludono.
- eventuale **citazione** breve da un classico.
- **chiusura "Per approfondire"**: rimanda a 1-2 opere della bibliografia, ai termini di glossario citati e alla pillar della tradizione.
- Lunghezza utile: **500-900 parole** per gli articoli ordinari.

### 4. Interlinking (pillar + cluster)
Collega in modo naturale, con link Markdown relativi:
- termini → `/conoscenza/glossario#<slug>` (controlla gli slug esistenti in `src/content/glossario/`);
- opere → `/conoscenza/bibliografia#<tradizione>`;
- tradizione → `/conoscenza/tradizioni/<tradizione>`;
- altri articoli → `/conoscenza/diario/<slug>`.
Non forzare i link: solo dove aiutano davvero il lettore.

### 5. Front matter
```yaml
---
title: "<titolo, senza virgolette interne non bilanciate>"
description: "<una frase di sintesi, ~120-200 caratteri>"
data: <YYYY-MM-DD>            # usa la data odierna se non concordata: `date +%Y-%m-%d`
tradizione: <enum>
pillar: <enum>               # di norma uguale alla tradizione; ometti se non pertinente
tags: ["...", "..."]
autore: "Tao Veda"
draft: true                  # default: l'utente lo porta a false al go-live
---
```
- **Slug del file:** minuscole, trattini, 4-7 parole, senza preposizioni inutili. Es. `cinque-movimenti-leggere-il-corpo`, `via-del-drago-e-kundalini`.
- **data:** verifica la data corrente con `date +%Y-%m-%d`.

### 6. Rilettura
Applica `references/checklist.md`. Se un punto fallisce, correggi prima di emettere.

### 7. Salvataggio
Salva in `src/content/diario/<slug>.md` e comunica: slug e path, titolo, sommario, tradizione, stato `draft`, e il prossimo passo (revisione su GitHub o pubblicazione via Sveltia CMS su `/admin`).

## Glossario, bibliografia, tradizioni (contenuti brevi)
- **Glossario:** `termine`, `tradizione`, `definizione` (1-2 frasi atomiche, GEO), `sinonimi?`, `vediAnche?` (slug), `ordine`. Una parola, una voce. Niente body se non serve.
- **Bibliografia:** `titolo`, `autore`, `anno?`, `titoloOriginale?`, `tradizione`, `livello` (`fondamentale|approfondimento|contemporaneo`), `descrizione` (la nota ragionata: perché conta per Tao Veda), `ordine`. Verifica sempre l'accuratezza dei dati bibliografici; in caso di dubbio sul titolo italiano, usa il titolo originale.
- **Tradizioni (pillar):** `titolo`, `tradizione` (= slug del file), `eyebrow`, `sommario` (apertura GEO), `ordine`, + corpo con 2-3 sezioni e link al cluster.

## Pianificazione editoriale
- **Frequenza:** almeno 2 articoli al mese. Meglio costanza che picchi.
- **Mix di tradizioni:** ogni 4 articoli, copri almeno 3 delle 6 correnti. Valorizza i ponti Oriente↔Occidente (es. Hakusha: arcani e chakra; Jung e kundalini).
- **Temi che funzionano:** una parola-chiave spiegata in profondità, un parallelo fra tradizioni, la lettura di un classico, una pratica di presenza, un equivoco comune da chiarire.
- **Temi da evitare:** promesse terapeutiche, oroscopi/divinazione, contenuti celebrativi, riassunti di terzi.
- Quando l'utente chiede idee, proponi 3-4 spunti (tema, taglio, tradizione, collegamenti) e aspetta che scelga. La banca spunti è in `references/idee-rubrica.md`.

## File di riferimento
- `references/template-articolo.md` — template pronto da compilare.
- `references/checklist.md` — checklist di rilettura.
- `references/idee-rubrica.md` — banca di spunti editoriali.

## Attivare la skill fuori dal repo
La skill vive nel repo per restare versionata col sito. Per usarla come skill globale, copia la cartella `docs/skills/tao-veda-insight/` nella cartella delle skill utente, oppure usa `skill-creator` per importarla.
